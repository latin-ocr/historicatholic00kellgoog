xvi

Palemon.

Progeniem numerans AEneas ordine priscam
Se quoque stirpe J ovis prodidit esse satum.

Exanimum laudat miserabilis Hectora mater,
Virtutem Andromache praedicat ore viri.

Julius eximius bellis et Palladis arte
Hlustrans amitae funera voce senis

Alta susc veteris repetit primordia gentis,
Nec decus hoc tantum dissimulare putat.
Maesta sui fratris numerosum fata Catullum
Flebilibus constat concinnuisse modis
Eloquium memorat fratrisque, genusque parentum
Et canit uxoris Naso poeta fidem.
Statius in roseis sylvis epicedia scripsit
In prolis laudes„ interitumque patris.
Fascibus Ausonius magnus cum carmine consul
Funereis retulit facta paterna metris,
Ac etiam patruos„ affines, atque sororem
Deplorans elegos pergit inire sonos.
Sin placeant alicui forsan minus ista profana
Sacri suppeditant pauca canendos libri.
Exhibeat patribus cultum spectata propage,
Omnipotens hominum Conditor ipse monet.

ο Pignora Matathias moriens sua tollit in astra ’

Huic Simon sapiens, dux Machabaeus erat.
Gregorius claris divinus Episcopus actis
Qui sancta sophia nobile nomen habet,
Coesareum celebrat fratrem, celebratque sororem
Vocibus exornat fata paterna suis.
Ambrosii tonuit feralis concio Divi
Invida cum fratri stamina Parca scidit.
Religio Monicae, probitas, pietasque colendae
Est Augustino sat recitata pio.
Idemque ingenium nati mirabile doctor
Sancto composito prodidit esse libro,
Plura quid accumulem? sententia nostra valebit;
Susceptum merito jam peragemus opus.
Ut moriens fertur modulari carmina cygnus
Sic ego charorum funera dira cano.

